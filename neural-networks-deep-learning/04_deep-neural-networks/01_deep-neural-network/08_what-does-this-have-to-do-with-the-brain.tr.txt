So what does deep learning
have to do with the brain? Hikayenin sonunu baştan söyleyeyim, pek bir ilgisi yok. Yine de insanlar derin öğrenme ve beyin arasında neden bir benzerlik kuruyor kısaca ona bakalım. Bir sinir ağı kurarken yaptığınız şey şudur, ileri yayılım ve geriye yayılım. Fakat bu gördüğünüz denklemlerin anlattığı Gradyan (Eğim) İnişinin mantığını anlatmak çok kolay olmadığından beyin benzetmesini kullanarak basitleştirilmiş bir açıklama yapmak daha kolay oluyor. Fakat bu benzetmenin basitiği bu konu hakkında konuşanlar ve medya için baştan çıkarıcı oluyor ve popülerlik kazanıyor. Gerçekte ise örneğin sigmoid aktivasyon fonksiyonlu bir lojistik regresyon birimi ile burada gördüğünüz beyindeki tek bir nöronun resmi arasında ufak bir benzerlik var. Bu resimde biyolojik nöron yani beyninizdeki bir hücre, diğer nöronlardan elektriksel işaretler alıyor. Belki x1, x2, x3 veya belki diğer nöronlardan a1, a2, a3 Basit bir eşik değer hesaplaması yapıyor ve o eşiği aşıp nöron ateşlenirse akson boyunca, bu uzun yol boyunca, başka nöronlara ulaşmak üzere bir elektriksel atım gönderiyor. Yani tek bir lojistik regresyon birimi ile (yapay sinir ağındaki tek bir nöron ile) sağdaki resimde gördüğünüz gibi biyolojik bir nöron arasında indirgemeci bir benzerlik var. Fakat bence bugün sinirbilimcilerin bile tek bir nöronun ne yaptığı konusunda pek bir fikri yok. Tek bir nöron bile sinirbilim ile nitelendirmek için fazla karmaşık görünüyor. Her ne kadar nöronun yaptığı şey lojistik regresyona benzer olsa da henüz hiçbir insanın anlamadığı başka şeyler de yapıyor. Örneğin, beyindeki nöronların tam olarak nasıl öğrendikleri hala gizemini koruyor. İnsan beyni Geriye Yayılım'a, Gradyan İnişi'ne benzer bir algoritma mı kullanıyor yoksa bambaşka bir öğrenme yöntemi mi kullanıyor bugün çok net bilemiyoruz. Bu yüzden ben Derin Öğrenmeyi düşündüğümde çok kompleks fonksiyonları, x-y arasındaki eşleşmeleri girdiler ve çıktılar arasındaki ilişkileri çok iyi öğrenebilen bir Eğitmenli Öğrenme yöntemi olarak düşünüyorum. Beyin benzetmesi ise bir zamanlar faydalı olsa bile bence artık bu alan bu benzetmeyi geçersiz kılacak bir noktaya ilerledi. Ben de bu benzetmeyi artık pek kullanmamaya çalışıyorum. Evet beyin ve sinir ağları hakkında söyleyeceklerim bu kadar. Yapay Görme alanının diğer Derin Öğrenme uygulamalarına göre insan beyninden daha fazla ilham aldığını düşünüyorum. Yine de şahsen insan beyni benzetmesini eskisine göre çok daha az kullanıyorum. Bu video için bu kadar. Artık İleri Yayılım ve Geriye Yayılımı ve Gradyan İnişini, hatta bunları derin sinir ağlarında nasıl kullanacağınızı biliyorsunuz. Prgramlama ödevinde bol şanslar. İkinci kursta bu türden fikirler daha fazla anlatmayı iple çekiyorum.